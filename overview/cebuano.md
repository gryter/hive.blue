# Kasumahan sa Ekosistema sa Hive

## Kinahanglan pa ba na naa ko'y Hive account kung naa na ko'y Steem account?
Dili na. Para dili naka maglisod, ang imong Steem account kay gikopya na sa Hive. Gamita ang
imong mga keys gikan sa imong Steem account ug log in sa bisan unsang Hive interface. Naa
gali ka'y airdrop didto!

## Nganong namugna man ang Hive?
Ang Hive kay usa ka blockchain na nakabase sa Graphene na orihinal nga giugmad isip usa ka
fork sa Steem blockchain. Isip usa ka fork nga gipasiugdahan sa komunidad, ang tumong niini
kay ipadayon ang lig-on nga mga hiyas sa komunidad nga natukod na samtang gihaw-as ang
ekosistema sa gipas-an niining ninja-mined stake sa Steemit Inc. Mao kadto ang stake nga
naghulga sa desentralisasyon sa Steem gikan pa lang sa pagkamugna niini ug sa kataposan
nisangpot sa pagkabuhat sa Hive blockchain.

## Unsay kalahian sa Hive ug Steem?
Giwagtang sa Hive ang mga elemento sa sentralisasyon ug ang dili balanse nga kontrol nga
naghampak sa Steem blockchain sa miaging upat ka tuig. Sukad paglunsad niini niadtong
March 20, 2020, ang Hive kay nagtubo ug naglambo kada adlaw. Ang pangunang mga puntos
nga gibaligya niini mao ang iyang desentralisasyon, tulo ka segundong gikusgon sa
transaksyon ug ang abilidad niini nga mudala ug mga dagkong bulto. Haom kini nga lugar alang
sa mga nagkadaiyang bag-ong proyekto nga nakasentro sa halapad nga matang sa natad,
gikan sa open source development ngadto sa mga dula.

## Pagpamuhonan ug Pagpangwarta
Walay pasiunang puhunan ang gikinahanglan. Ang default nga pagpangwarta kay makab-ot
pinaagi sa pagtampo ug mga tekstwal nga hilisgutan (pagmantala) ug pagpakig-uban pinaagi sa
curation sa uban. Ang Hive kay naay duha ka mga tradeable nga kwarta, ang HIVE ug ang Hive
Backed Dollars (HBD), ug usa ka kwarta nga nakasentro sa transaksyon, ang Hive Power. Ang
HBD kay gituyo nga nagkantidad ug pareha sa dolyar sa US. Ang Hive Power kay maangkon
pinaagi sa pag-power up ug HIVE nga magpugong niini isip usa ka puhonan ug nagkinahanglan
ug trese ka semana usa makuha pagbalik. Ang kantidad sa Hive Power mao ang motino sa
lebel sa stake sa usa ka account ug ang bandwidth nga gigahin sa transaksyon sa usa ka
account. Ang bandwidth kay maghulip lang sa iyang kaugalingon.

## Ang modelo sa Delegated Proof of Stake (DPoS)
Ang Hive, pareha sa tanang Graphene blockchains, nagdagan sa modelo sa Delegated Proof of
Stake (DPoS). Ang mga blocks kay gigama kada tulo ka segundos ug gipirmahan sa mga
"witnesses" nga gipili base sa total nga gibug-aton sa Hive Power nga nagsuporta kanila pinaagi
sa tagsa-tagsa nga pag-aprubar. Ang modelo sa DPoS nagtugot sa mga transaksyon nga duol
sa tinuod nga panahon nga pwedeng gamiton sa mga aplikasyon nga nagkinahanglan ug
gikusgon og modularidad. Laing mga DPoS blockchains naglakip sa Bitshares, Steem, Golos,
Peer Plays, Scorum, og EOS nga tanan nakabase sa istruktura sa Graphene nga orihinal ngagiugmad ni Dan Larimer.

## Sa Unsang Paagi Mugana ang Pagdumala
Ang teknikal nga kalamboan sa Hive mismo kay gihimo sa desentralisadong grupo sa kapin sa
traynta ka open source developers nga kadaghanan sa ila kay mahinungdanon sa pagkamugna
sa Steem niadtong 2016 ug gisuportahan sa nagkadakong komunidad sa mga dugang pang
open source developers og witnesses.

Ang mga hardforks ug mga mahinungdanong kausaban sa protokol kay gikinahanglang
dawaton sa kadaghanan sa mga witnesses nga nakadawat ug suporta gikan sa mga
stakeholders. Dawaton o isalikway nila ang mga kausaban sa code pinaagi sa pag-upgrade sa
ilang mga nodes. Ang proposal nga sistema kay gamiton para matino ang mga kasabotan sa
komunidad. Ang mga witnesses kay nakatakda sa mga hut-ong: ang Top 20 og ang mga
reserba. Kada baynte-unong block kay iproseso sa random nga reserbang witness. Ang mga
witnesses ang nagkontrol sa bayad as pagbuhat ug account, gidak-on sa blocks, produksyon sa
HBD, ug ang pagtakda sa presyo.
